Środowisko aplikacji
======================

Uruchomiona aplikacja korzysta z systemu operacyjnego nie tylko poprzez system plików. Niniejszy dokument opisuje różne
sposoby interakcji z systemem, metody dostępu do informacji o środowisku i jego wpływie na działanie naszego programu.

## Powłoka systemu

Powłoka (shell) to program uruchamiany w konsoli dający możliwość interaktywnego uruchamiania poleceń. Przykładem
powłoki są `bash`, `ksh`, a pod Windows również `powershell`, czy `cmd`.

Powłoka zapewnia rozwiązania szablonów ścieżek, uzupełnienie danych ze zmiennych, przekazywanie strumieni I/O. Działając
poza powłoką, takie rzeczy musimy obsługiwać korzystając z wspierających nas modułów.

Bash wspiera nas m.in. w następujących operacjach:

* rozwiązanie ścieżki - `node myapp plik*` naprawdę uruchamia `node myapp plik1 plik2 plik3 plik4`
* obsługa aliasów - `alias nd="node --debug"` powoduje zastąpienie polecenia
* obsługa domyślnej ścieżki - uruchomienie aplikacji bash powoduje wyszukanie jej w zmiennej `$PATH`
* obsługa katalogów domowych - `~michal` to `/home/michal`
* obsługa zmiennych i ich modyfikacji

Możliwości shella nie są standardowo dostępne, kiedy uruchamiamy programy z poziomu node.js. Można jedynie uruchomić je
korzystając z polecenia `bash -c "polecenia"`

## Zmienne środowiskowe

Zmienne środowiskowe ustawiane są kolejno:

* Bazowe przez system
* Potem nadpisywane przez plik `.profile` i `.bashrc`
* Potem mogą być nadpisane w powłoce przez przypisanie.

W node zmienne środowiskowe dostępne są przez globalną wartość: process.env

Istotne zmienne środowiskowe w Bash:

### PATH

Określa ścieżki do wyszukiwania plików wykonywalnych rozdzielone dwukropkiem (`:`).

Po wpisaniu nazwy polecenia, w każdym kolejnym katalogu wskazanym w PATH wyszukiwany jest plik o takiej nazwie. Jeśli w
żadnym z nich nie istnieje plik o takiej nazwie, zwrócony jest błąd.

Z tego korzystał kiedyś np. program nvm (node version manager), umożliwiający uruchamianie programów w różnych wersjach
node. Dodaje on do ścieżki swój katalog bin, w którym nadpisane polecenie sprawdza zmienną środowiskową określającą, z
którego pliku `node` korzystać.

### HOME

Katalog domowy użytkownia (można tam tworzyć pliki konfiguracyjne, cache itp.) - co do zasady w tym kataloguy

### PWD

Aktualna ścieżka systemu plików w której znajduje się użytkownik powłoki.

## Sygnały

Sygnały są funkcją jądra systemu umożliwiającą szybkie przerywanie i wzbudzanie programów do działania. W node.js są one
wysyłane za pomocą metody `process.kill` i odbierane poprzez eventy na obiekcie `process`.

Ważne sygnały, które możecie chcieć wysyłać:

Nazwa   |  Numer    | Opis
--------+-----------+--------------------------------------------------------------------------
SIGHUP  |     1     | Nastąpiło rozłączenie nadrzędnego procesu
SIGINT  |     2     | Operacja przerwania z konsoli (Ctrl+C)
SIGKILL |     9     | Operacja zabicia procesu (wykorzystywana dla opornych procesów, nie powinna być obsługiwana)
SIGPIPE |    13     | Informacja dla naszego procesu, że usiłuje pisać do zamkniętego pipe.
SIGALRM |    14     | "Budzik" ustawiony poleceniem alarm (możemy np. uśpić nasz proces i wywołać go z innego przy zdarzeniu)
SIGTERM |    15     | Operacja zakończenia procesu (może być tutaj wywołany zapis stanu do pliku itp.)
SIGUSR1 | 30,10,16  | Sygnał 1 użytkownika (może oznaczać cokolwiek)
SIGUSR2 | 31,12,17  | Sygnał 2 użytkownika (może oznaczać cokolwiek)

Wszystkie powyższe sygnały domyślnie (jeśli nie napiszecie obsługi takiego sygnału) spowodują zakończenie waszej
aplikacji. Zazwyczaj aplikacje zakończone przez określony sygnał kończą się statusem: `128+<numer signału>`.

Przykład użycia sygnałów znajdziecie tutaj:

* [Zablokowanie przerwania z konsoli](../samples/sigint.js).
* [Rotowanie logów](../samples/sigusr1.js).

## Moduł `os`

### Procesor

### Interfejsy sieciowe
